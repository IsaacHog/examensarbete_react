# js_v_react_examensarbete

Examensarbete för min gymnasieingenjörsutbildning. 

Ett av de mest populära ramverken för att utveckla webbapplikationer är React.js. I större projekt där flera personer arbetar tillsammans på samma kodbas kan det uppstå problem med kodkvalitet. Om koden inte är konsekvent och strukturerad på ett bra sätt kan det bli svårt att underhålla och vidareutveckla produkten. Dessutom kan det bli svårt att hitta och lösa buggar. Detta examensarbete kommer att undersöka fördelarna och nackdelarna med att använda ramverket React jämfört med mer traditionella tekniker som html, css och JavaScript för att utveckla en simpel webbaserad produkt. Huvudfokus kommer ske från en utvecklares perspektiv vilket innebär att kodkvalitet, utvecklingstid och kunskapskrav prioriteras över användarupplevelse för att nå undersökningens mål.

Att välja mellan traditionell JavaScript eller det mer moderna React har båda sina fördelar och nackdelar. Resultatet visar att valet av teknik beror på den specifika produkt som ska utvecklas. Om produkten är mer komplex och innehåller många olika komponenter och interaktioner kan React vara ett bättre val. Om produkten är enklare och inte kräver så många komponenter kan JavaScript vara tillräckligt.
Reacts fördelar väger sannolikt tyngst så fort en webbapplikation växer större än en vanlig informationssida som bevisats i prototypen. Vid större projekt där flera sidor är kopplade till varandra hade kodkvaliteten blivit ännu tydligare hos React jämfört med Javascript tack vare modulariteten. 
